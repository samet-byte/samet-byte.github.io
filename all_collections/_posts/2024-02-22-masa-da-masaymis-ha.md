---
layout: post
title: Masa Da Masaymış Ha
date: 2024-02-22
categories: [poem, literature]
---

<style>
sam {text-align: center;}
</style>

<sam>


<br>Adam yaşama sevinci içinde
<br>Masaya anahtarlarını koydu
<br>Bakır kâseye çiçekleri koydu
<br>Sütünü yumurtasını koydu
<br>Pencereden gelen ışığı koydu
<br>Bisiklet sesini çıkrık sesini
<br>Ekmeğin havanın yumuşaklığını koydu
<br>Adam masaya
<br>Aklında olup bitenleri koydu
<br>Ne yapmak istiyordu hayatta
<br>İşte onu koydu
<br>Kimi seviyordu kimi sevmiyordu
<br>Adam masaya onları da koydu
<br>Üç kere üç dokuz ederdi
<br>Adam koydu masaya dokuzu
<br>Pencere yanındaydı gökyüzü yanında
<br>Uzandı masaya sonsuzu koydu
<br>Bir bira içmek istiyordu kaç gündür
<br>Masaya biranın dökülüşünü koydu
<br>Uykusunu koydu uyanıklığını koydu
<br>Tokluğunu açlığını koydu.

<br>Masa da masaymış ha
<br>Bana mısın demedi bu kadar yüke
<br>Bir iki sallandı durdu
<br>Adam ha babam koyuyordu.

<br><b>Edip Cansever</b>

</sam>
